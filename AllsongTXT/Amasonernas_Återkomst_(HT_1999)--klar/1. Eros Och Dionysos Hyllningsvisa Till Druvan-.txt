 Eros Och Dionysos Hyllningsvisa Till Druvan
Melodi: O Vaterland…da get´ìch zu Maxim Lehar ur Den glada änkan

Å jag kan inte sitta still
i magen känns det kill-i-kill
Det snurrar till å allt jag vill
är att dricka lite granna till
Den söta drycken rinner ner
å allt jag ser blir mycket mer
uti nyanser av turkos
med rosa moln av fluffigt krås

Ett andra glas i vingen din
så blir du lite ding-i-ling
Ett tredje ger dej perspektiv
När du beskådar ditt eget liv
Ett fjärde gör dej sentimental
av livets kval och alla val
men sedan om du gör det rätt
fortsätter du få flaskan lätt

Nu känner jag det i min kropp
ända från bena till min knopp
Men kom ihåg vad jag har sagt
Man faller lätt för druvans makt

Nu ser jag allting glatt
nu hör jag bara skratt
å allting känns så roligt, så kul, ja helt otroligt
Nu vill jag leka kull,
men ramlar mest omkull
Å för en druvas skull så har jag blivit full

Champagnen känns så len 
i var artär och ven 
å ut i hela kroppen
via blodomloppen
Av lite alkohol 
Så vill man skrika skål
Å för en druvas skull så har jag blivit full










