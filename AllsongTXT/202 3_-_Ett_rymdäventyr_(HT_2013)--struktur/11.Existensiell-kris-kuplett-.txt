Existensiell-kris-kuplett
Melodi: Wishing you were somehow here again

Här är jag en ensam robot
Skadad utav vatten
Detta är en riktig nitlott
Jag blev yr i hatten

Allting togs ifrån mig på ett slag
Rosten är mitt stora hot
Vatten och el, blir bara fel
Nu är jag bara skrot

Visst kan en maskin ha känslor alls?
Visst kan en maskin bli glad?
Känner mig klen, och schizofren
Här uti min ballad

Att blanda
Freud med robotlära
Det är inte möjligt
Mina känslor är binära
Terapi känns löjligt

Varken mitt jag eller överjag
Dom är inte längre kvar
Jag blir konfys av psykoanalys
Jag är helt obrukbar

Kanske är jag bara sinnessjuk
Det är bara sånt som sker
Häng inte läpp om du är knäpp
Även de galna ler

Min personlighet
Delades i två
Jag är schizofren, men är hel ändå
Jag ger inte upp!
