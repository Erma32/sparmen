 Kontaktannonsvisa
Melodi: Macken

Hitta en kvinna, hitta en karl
Med vår kontaktannons
Alla kan vinna, alla får svar
Med vår kontaktannons
Är du ensam vek och blek, lyckan dig den svek, kom med oss och lek!

Det är lugnt om du är hiskligt ful!
Här hos oss så är det alltid jul!
Vi fixar lätt en egen dröm, ett hopp, ett liv till varje medlem!
Du kan va Bamse eller Lille Skutt!
Här hos oss så blir man aldrig putt!
Även Skalman får en dröm, ett hopp, ett liv av oss på posten!

Allting blir rosa, allting blir sött
I vår kontaktannons
Sluta att såsa ingen blir stött
I vår kontaktannons
Vi göra livet lätt och glatt, ta del av våran skatt, du kommer få fnatt!
Ta och skriv till vår kontaktannons!
Alla priser inklusive moms!
Vi tar kort så få en dröm, ett hopp eller pengar tillbaka!
Ringer du till vår kontaktannons 
Får du brevpress utav äkta brons
Ingen annan har en dröm, ett hopp, ett liv, som vårt till salu!

Fatta din penna, skriv nu en rad
Till vår kontaktannons
Du kan bekänna, (eller) bygga fasad
I vår kontaktannons

Masa dig upp med din bak, sluta vara slak, (vi) får dig att stå rak!
Ta en chans med vår kontaktannons (Javisst!)
Även du kan finna din alfons (Oj vad fint!)
Även du kan få en dröm, ett hopp, en brud, en hingst, på köpet! (Oh det vill jag ha!)
Vi kan lova er en dröm, ett hopp, en plats i våran himmel!
Vi kan lova er en dröm, ett hopp, en plats i våran himmel!













