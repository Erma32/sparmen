 Humörsvängig tablettkuplett
Melodi: Jägarliv [Owe Thörnqvist]

Jag blir riktigt jädra ilsken, ja nu ser jag bara rött
Känns som alla här vill göra mig förnär
Hon den hyndan ville mörda mig, jag kunde ju ha dött
Va-ar fasen har jag gjort av mitt gevär?!

Blir så satans arg,
När ni andra ställer till en massa tjafs och larv och stök
Satans arg (Han är arg)
Ja så arg att arga snickarn framstår som en muntergök

Så förbaskat arg
Ja, som troll på internet som skriver hett på instagram
Riktigt arg (som en varg)
(Och) som en varg så blev jag plötsligt väldigt sugen på att lämlästa små lamm

Nej men hejsan Senap, säg mig varför löper du amok?
Har du slutat med ditt utskrivna recept? (“Allt är slut!”)
Jaså det förklarar varför du beter dig som en tok
Abstinensen i ditt sinne gör dig knäpp!

Sluta va’ så arg!
Kära doktorn får jag be dig att du SNÄLLA HÅLLER TRUT?
Oj så arg!? (Superarg!)
Ja jag går ju snart i taket, för tabletterna är slut

Och då blir jag sur!
En man med kort stubin är inte alls nåt attraktivt…
Åh så sur (pH 2)
Så här, ta ett extra litet piller med ett litet extra...här ta två. (tack!)

Min ordinering kanske inte alltid är helt enligt FASS
Nä, jag styrs av självbeprövad empiri.
Alla piller väljs baserat på dess narkotikaklass.
Nöjda kunder - ja det är min garanti!

När jag tar en pilleluring blir jag genast jätteglad.
Till och med när jag ska prata politik!
Och helt plötsligt kan jag tolerera Alexander Bard.
Ja mitt sinne blir sig inte längre likt!

Är så himlans glad!
Det finns  mycket i min/din rock här som kan göra livet gött
I extaaas (Oh kalas!)
Du är nog den mesta bästa männskan som jag nånsin mött

Ta en ritalin!
Vilken fest, ja vi är bäst och vreden den kan hälsa hem
Är i frid! (Opioid!)
Är du kanske lite extra arg så ta en extra extra… nej TA FEM!

Ta en ritalin!
Vilken fest, ja vi är bäst - vreden den kan hälsa hem
Är i frid! (Opioid!)
Är du kanske extra lite lite arg så ta en extra extra...nä TA FEM!
