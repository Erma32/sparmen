Olivia Nalens Sång 
Melodi: Empty Room

Kan tyckas ha problem
med varje relation
Men vem behöver väl en karl för hans konversation
Men jag vill ha en man,
inte nån luftskalle till karl
Då kan jag lika gärna skaffa mej en uppblåstbar
Tänk om man bara kunde
ta och plocka fram 
en man bara de gånger
man behöver han 
När man behöver hjälp
ha nån som är där
Något praktisk,
och får plats i min sekretär

Bara min 
Duracellkanin
Å alltid klar 
en riktig karl
Bara min
Akta dej för alla män när du blir stor
Sen liten har jag fått höra
detta av min mor
De springer runt, pinkar revir,
precis som din far
Han var en Berner Sennen
ett praktexemplar
Så mor och far de skilde sig i misär
Inte hos advokat
utan hos en veterinär
Sedan sa hon att hon
aldrig mer ville se en karl
men gifte sedan om sig
med en samovar

Bara min
Duracellkanin
Nu är det vi
å ett batteri
Bara du
Bara jag
en riktig karl
är uppladdningsbar 

Män är ju som drogen kokain 
Som blandfärs hälften nöt sen svin 
som utedass i periferin 
upptagna eller fulla med latrin

Bara min...

