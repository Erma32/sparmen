 Henrics Mytomaniska Äppelkuplett
Melodi: Titta Det Snöar – Povel Ramel

När jag var liten pojke då var livet inget kul,
fick bara stryk till jul,
jag levde i ett skjul,
där bodde även mor som sa jag lukta och var ful.
Min far sa ingenting, han drack mest pilsner.

Så jag fick nog och rymde,
det var hösten nittisex,
nej hösten nittisju, 
ja hösten nittisju.
En söndagsmorgon innan tuppen gol kuckeliku,
jag flyr på våran häst som heter Skrutte.

Men sen när Skrutte,
slutat gå,
i Simrishamn,
jag hitta då,
en gammal skorv,
jag mönstra på,
och sen så bar det av till sjöss.

Åh vi frakta,
sill till Säffle,
ål till Åmål,
brax till Båstad,
brax tillbaka,
torsk till Tyskland,
torsk på Tallin,
fisk till öst och väst.


Men så en månda',
på oceanen,
börja det blåsa,
värsta orkanen,
man över babord, 
i flög kaptenen,
man över styrbord.
Även jag plumsa i, ja, 
goda råd va' dyra, så dyra de kan bli.
Va' jag simma, åh jag simma,
åh jag simma, simma, simme-simme-sim.

I flera dar jag simma men jag tröttna efter hand, 
jag spolades i land,
på Madagaskars strand,
där mötte jag en hövding, vi sa hej och skaka hand.
Han hette Bongo, bjöd mig till att stanna.

En morgon när jag vaknar Bongo kryddor på mig mal,
av olja är jag hal,
Bongo är en kannibal!
Och när han startar grillen, ja då har jag inget val.
Av kokosnötter bygger jag en flotte.

Men då nu ödet,
hit mig bragt,
och se min,
flotte saknar frakt,
så tar jag till-
fället i akt,
att göra mig en slant.

Så före det jag,
sagt hej då, 
med få krumbukter,
plocka jag då,
massa frukter,
för att sälja,
när jag kommit hem.




Men från Madagaskar,
mot Hanöbukten,
gick ej att motstå,
den härliga lukten,
blev lite hungrig,

käka all frukten,
kvar var en kärna.
Den var värt allt besvär,
för den kärnan planterade jag här. 

