 Byråkratens klagan
Melodi: Pity the Child

Redan som liten var jag hånad,
mobbad för den jag var,
av grannar av fröken av skolkamrater, 
men också av mor och far.
På skolgårn' jag kallades
mes-propp och fis-gris,
på roliga timmen blev jag kallad trist,
på gympan blev jag vald sist.
Att jag var duktig spela' ingen roll,
jag fick bara va' boll.

Mitt liv var en plåga, 
mitt sinne var svart,
men allting förändrades över en natt.
I skolan vi skulle utse en ordningsvakt,
och jag såg min chans
till ära och makt.

Jag röstades fram,
detta mot alla odds,
och lärde mig alla regler och lagar,
jag ordna så felsteg alltid
följdes av straff.

Kvarsittning för att du var sen,
anmärkning för du kasta sten.
Fy rektorn här är rökförbud,
Skolan den blev ett himmelrike, 
jag var Gud.

Sedan i livet jag forsatte kämpa,
min kamp den gav resultat,
men var gång jag påvisa
felsteg och brister, 
möttes jag bara av hat.

Reglerna blev min familj,
mina vänner,
blanketter och intyg,
min peppar och mitt salt,
lagboken blev mitt allt.
I Lund jag tog min juris kandidat,
och jag blev byråkrat. 

