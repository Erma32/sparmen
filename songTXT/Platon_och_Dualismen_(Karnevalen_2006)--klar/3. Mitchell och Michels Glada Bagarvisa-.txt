 Mitchell och Michels Glada Bagarvisa
Melodi: By Jeeves - A.L. Webber

Det var vinter och kallt 
Folk fick pest och man svallt
När jag och Mitchell var små glin
Våra tårar de rann
Då vi träffa en man
På en bakgata ner i Berlin

Han hade en rolig mössa
Han tog med oss till sitt bageri

Han lärde oss att baka allt
Från surdegsbröd till pit epalt
Sen dess vi bakar varje kväll
Ja vi är Mitchell och Michel

Om nånting har gått snett
Då är bakning helt rätt
Vi förklarar med en anekdot
Vi var ute till sjöss
När en tre fyra möss
Tog och knaprade hål på vår båt
Vad skulle vi då ta och göra
Två bagare, ja och en smet

Vi bakade en stor stor crêpes
Som blev till slut ett pannkaksskepp
Och skrovet var vår proviant
Vi lovar det är sant

Sen seglade vi öster ut
Tills pannkaksbåten den tog slut
Men det var vid ett strandhotell
Sån tur för Mitchell och Michel
Vi bakar allt som vi förmår
I baktankar vi alltid går
Och efter många år av slit
Är vi Tysklands backelit

Vi bakar stort, vi bakar smått
I regn och rusk, i vått och tort
Ja, bakning gör ditt liv så glatt
Med kavel, slev och lustig hatt

Bak hit, bak dit, bak fram, bak bak
Att baka är vårt mål
Jawhol!

