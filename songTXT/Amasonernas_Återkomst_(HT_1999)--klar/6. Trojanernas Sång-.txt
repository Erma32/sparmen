 Trojanernas Sång
Melodi: Jag vill vara din Margareta 

Store Gud, gör ett ljud, så vi vet
att du finns, så vi minns,
din gudomlighet
Det är inte mycket som vi dej vill be om “Jodå!”
Ge oss ved, skänk oss fred,
“min käpp är sned”
Ge oss mat, släck allt hat,
“ett Himskans tjat”
Det är inte mycke som vi ber om alls

Här är våra dagliga gåva
lova oss att mildra vår plåga
Hjälp oss i vårt slag, giv oss här idag
Ett tecken på din låga

Det är svårt att skratta å skoja
när man är belägrad i Troja
allt vad vi har kvar
ge oss något svar så vi vet
Trots allt knot, ta emot, våran bot,
Utan hot. “Aj, min fot! Idiot!”
Allt vi önskar är att vi får fred

Här är våra dagliga gåva
lova oss att mildra vår plåga
Hjälp oss i vårt slag, giv oss här idag
Ett tecken på din låga

Vi har gett dej guld, rökelse, myrra
Vi har även offrat vår syrra
allt vad vi har kvar
ge oss något svar så vi vet

Det är svårt att skratta å skoja
när man är belägrad i Troja
allt vad vi har kvar
ge oss något svar så vi vet



